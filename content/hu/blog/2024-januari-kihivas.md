---
type: single
audio: []
date: '2024-01-01'
description: 'Új év új kihívás'
images: ['/images/feature-january-2024-challenge.webp', '/images/cover-january-2024-challenge.webp']
series: []
tags: ['kihívás']
title: 2024. januári kihívás
videos: []
featured_image: '/images/feature-january-2024-challenge.webp'
cover_image: '/images/cover-january-2024-challenge.webp'
translationKey: 2024-january
language: hu
mainsection: blog
---
Vágj bele az életmódváltásba!

Itt az idő, ha eddig tologattad; már sokszor megpróbáltad, de nem sikerült – adj egy esélyt magadnak egy jobb életre.

Már leírtam, hogyan [számolj kalóriát]({{< ref "kaloria-szamitas" >}} "számolj kalóriát") és hogyan határozd meg a [zsírégető pulzus zónát]({{< ref "zsiregeto-pulzustartomany-szamitas" >}} "zsírégető pulzus zóna"). Lássuk, hogyan használd ezeket az adatokat.

Először is, vegyük az egyszerű szabályokat, amire én is építettem (és még most is építem) az életmódváltásomat: kipróbálom; elemzem; ha bevált, adoptálom; kezdem elölről.

Szerintem döntsd el, hogy melyiket választod:
- VAGY belövöd a napi kalóriamennyiséged, és ahhoz próbálod tartani magad két hétig, és ha tartható, akkor adoptálod. Ha az éhség miatt nem tartható, akkor emelsz 100-200 kalóriát, és újra próbálod – ezzel a január kipipálva.
- VAGY a mozgást választod, és heti szinten 2000 aktív kalóriát próbálsz elégetni a zsírégető tartományodban. Ha a mozgást nem tudod beépíteni a napirendedbe még két hétre sem, akkor érdemes lehet január második felében a kalóriát számolnod inkább.

**FONTOS!** Egyszerre csak az egyiket válaszd. Ha egyszerre vágsz bele mindenbe, nagyobb a kudarc esélye, és nem is biztos, hogy fogod tudni, mit rontottál el.

A kalóriát gyűjtögetni lehet papíron, a [myfitnesspal](https://www.myfitnesspal.com/ "myfitnesspal") weboldalon vagy mobil alkalmazásban. Aztán a magyar oldalak közül ott van még a [kalóriabázis](https://kaloriabazis.hu/ "kalóriabázis"). De mobilon érdemes lehet még próbát tenni a [yazio](https://www.yazio.com/ "yazio") alkalmazással is.

Az aktív kalóriák gyűjtögetése már más tészta, érdemes a pulzusmérő órához való alkalmazásban nézni. Ha Xiaomi Smart Band-ed van, akkor a Zepp Lite alkalmazás lesz a barátod, ha Garmin órád, akkor a Garmin Connect, ha pedig Apple órád van, akkor meg az Apple Health. És így tovább.

A testsúlyod mérését is mindenképpen javaslom: én minden reggel, kávé és ürítkezés után mérem a súlyom. A mérlegünk digitális és okos, csak nem mindig pontos elsőre, és emiatt legalább kétszer állok a mérlegre. Ha kétszer egymás után ugyanazt az értéket mutatja, akkor elmentem az értéket. Ha nem, akkor ráállok még egyszer (vagy többször), amíg nem lesz legalább két egyforma értékem. Mindenkinek megvannak a kis kényszeres dolgai, nekem a mérleg használatával kapcsolatban vannak szabályaim...

És hova rögzítsd ezeket az értékeket? Készítettem egy Google táblázatot, amibe bele tudod írni minden nap a súlyod, az aktív kalóriát és az elfogyasztott kalóriát. Ezen a linken készíthetsz magadnak egy másolatot: [https://docs.google.com/spreadsheets/d/1aWERCrgoQ3Zpjz-7ycrYz04KBuQC1p9XyXsA5OgWZp8/copy](https://docs.google.com/spreadsheets/d/1aWERCrgoQ3Zpjz-7ycrYz04KBuQC1p9XyXsA5OgWZp8/copy) amit aztán később a [https://drive.google.com/drive/home](https://drive.google.com/drive/home) oldalon találhatsz meg. Fontos, amikor másolatot készítesz, akkor az a táblázat csak a tiéd lesz, nem lesz megosztva senkivel. Arról sem kapok információt, ha valaki lemásolja a táblázatomat – nyugodtan használd, nem kell aggódnod, hogy más is belelát az adataidba. A gombot ahányszor megnyomod, annyiszor készíthetsz új táblázatot magadnak – elég csak egyszer megnyomni.

A táblázatnak két füle van, az elsőn az adatokat viheted be, a másodikon grafikon rajzolódik az eredményeidből. Apropó adatok, a google táblázatban tizedes pont van, nem pedig tizedes vessző. Több trükk nincs.

Én is vezetni fogok egy táblázatot, az enyémet itt találod (ezt nem tudod szerkeszteni): [https://docs.google.com/spreadsheets/d/1_Mf3InIGH8bbJEBbQas9IPDoF0LWkMguxKR93ifdyjE/edit?usp=sharing](https://docs.google.com/spreadsheets/d/1_Mf3InIGH8bbJEBbQas9IPDoF0LWkMguxKR93ifdyjE/edit?usp=sharing).

HAJRÁ!

