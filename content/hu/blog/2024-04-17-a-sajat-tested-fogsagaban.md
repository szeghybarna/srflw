---
type: single
audio: []
date: '2024-04-17'
description: 'Hogyan szabadulhatsz?'
images: ['/images/feature-in-the-prison-of-your-own-body.webp', '/images/cover-in-the-prison-of-your-own-body.webp']
series: []
tags: ['fogyás', 'egészséges életmód', 'ételfüggőség']
title: A saját tested fogáságában
videos: []
featured_image: '/images/feature-in-the-prison-of-your-own-body.webp'
cover_image: '/images/cover-in-the-prison-of-your-own-body.webp'
translationKey: in-the-prison-of-your-own-body
slug: a-sajat-tested-fogsagaban
language: hu
mainsection: blog
---

Élet a saját testem fogságában – talán így tudnám megfogalmazni, milyen volt kövérnek lenni.

A börtönömön a rács a túlsúlyom volt. Nem engedte, hogy azt tegyem, amit szerettem volna. Úgy mozduljak, ahogy szerettem volna. És ebben a börtönben egész jól lehetett élni. Emberileg boldogan egy szerető családban, de fizikailag csak másodrendűen.

A börtönőröm az étvágyam volt. Pont úgy tápláltam magam, hogy megmaradjak a börtönömben, és ne akarjak szabadulni. Jókat ettem, mert mindig is szerettem enni, vagyis mondhatni az evés az egy központi téma nálam. Régen is és most is, ebben nem tudtam változtatni. De a fókuszt már el tudom vinni a számomra megfelelőbb ételekre (ami nézőpont kérdése, hogy egészséges-e).

Múltkor szembe jött velem egy videó, ahol egy extrém túlsúlyos nő arról beszélt, hogy ő ételfüggő, és csak az étel jelenti neki a boldogságot. Ez egészen elgondolkoztatott, hiszen a drogfüggő ha leszokik a drogról, tud drog nélkül élni; ha egy dohányos leszokik a cigarettáról, onnantól tud cigaretta nélkül élni. De egy ételfüggő?! Hát az ételről nem szokhat le az ember.

Talán a legnehezebb lépés volt, hogy el tudtam a helyzetet fogadni. Túl sok minden forog nálam az étel körül ahhoz, hogy ez már egészséges mértékű legyen.

Ha te is úgy érzed, hogy nem tudsz ellenállni az ételeknek, és csak ennél még egy szelet húst amikor már jóllaktál, még egy kis köretet, még egy kis nasit, extra tejszínhabot, és ezt megengeded magadnak minden nap, akkor lehet, hogy ételfüggőséggel állsz szemben.

**Mit tehetsz?**

Első lépés a probléma felismerése és elfogadása. Aztán kellenek szakemberek, akik tudnak segíteni: képzett dietetikus a helyes étrend összeállításához és egy pszichológus, hogy feltárjátok az okokat. Jó csatlakozni támogató csoportokhoz (mint ennek az oldalnak a [Facebook csoportja](https://www.facebook.com/groups/1098348161611343 "Facebook csoport")), ahol meg tudod beszélni a problémáid, kérdezhetsz akár anonim módon is.

Egy jól összeállított étrend mellé jól jön a mozgás is, ez segítheti elterelni a figyelmed. A stresszkezelést is érdemes a mindennapokba beépíteni: légzőgyakorlatokkal, meditációval vagy relaxációval (vagy akár ezek ötvözetével is). Itt már csak egy megjegyzés, de az alvás és a stressz is összefügg, így meg kell adni a lehetőséget a szervezetednek a pihentető alváshoz is.

Az én személyes tanácsom még a végére, vedd magadnak a fáradtságit, és dokumentálj. Őszintén írd fel, hogy mit és mennyit ettél és mozogtál, mérd a súlyod, és kövesd nyomon a saját változásod. Hidd el, megéri!

