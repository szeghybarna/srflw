---
type: single
audio: []
date: '2024-02-13'
description: 'A rendszeresen fogyasztott étrend kiegészítőim'
images: ['/images/feature-health-optimizers.webp', '/images/cover-health-optimizers.webp']
series: []
tags: ['egészség', 'vitamin', 'étrend kiegészítő', "hosszabb élet"]
title: Egészségoptimalizálók
videos: []
featured_image: '/images/feature-health-optimizers.webp'
cover_image: '/images/cover-health-optimizers.webp'
translationKey: health-optimizers
language: hu
mainsection: blog
---

Sajnos vagy nem sajnos, a tudomány előrehaladtával egyre több tápanyagról derül ki, hogy mennyire fontos szerepet játszik az életünkben. Ahogyan én is idősödtem, egyre inkább elhivatott lettem és kerestem azokat a kiegészítéseket, amik hozzájárulhatnak az egészségem optimalizálásához és a hosszabb élethez.

Nézzük, hogy milyen kiegészítőket szedek naponta:

**B vitamin komplex**

> Célom az idegrendszerem támogatása, kimondottan a stressz kezeléséhez kezdtem el szedni. A bőrre gyakorolt pozitív hatása is jó, a túl nagy súlyvesztés nálam kicsit megnyúlt bőrrel is járt, így minden bőr regenerálódást segítő dologra szívesen költök.

**BCAA + glutamin**

> A sportolás miatt szedem por formában (kb. a napi ajánlott adag harmadát), segíti az izomépítést és regenerációt.

**C vitamin**

> Elsősorban az immunrendszer erősítése miatt szedem, de nem elhanyagolhatóan fontos szempont az is, hogy napokig esetleg csak állati eredetű ételt eszem, így esélyem sincsen zöldségekből vagy gyümölcsökből hozzájutni.

**Coenzyme Q10**

> Az antioxidánsok elleni védelem élharcosa, gyulladáscsökkentő és öregedés elleni szer is.

**D vitamin**

> Télen amúgyis kevés a napsütés, és ráadásul számítógép előtt ülő, benti életmódot folyatok. Kell a D vitamin utánpótlás, mert nem kapok elég napfényt sajnos. Fontos az izmok épüléséhez is.

**Glicin**

> A glicin egyrészt nyugtató és alvás javító hatású, ami szintén segíthet a stressz elleni küzdelemben. Másrészt nagyon jó kiegészítője a kollagénnek a bőr épülésében. Vízben oldva fogyasztom.

**Halolaj**

> A halolaj mindenre is jó lehet, de leginkább a szív- és érrendszerre gyakorolt pozitív hatása miatt szedem, de gyulladáscsökkentő is.

**Kollagén**

> A kollagént a bőröm és az ízületeim védelmében szedem. Most éppen kapszula formában, de nagyon sokáig ittam vízbe keverve, por formában is.

**Kreatin**

> Sajnos a kreatint az idősödés előrehaladtával egyre kisebb mennyiségben termeli a szervezet, így a pótlása szerintem nagyon fontos. Segíti az izmok épülését és regenerálódását, javítja a teljesítményt. Por formájában szedem.

**Magnézium biszglicinát**

> A magnéziumnak ez a fajtája gyorsabban szívódik fel, és segít az izmok regenerációjában és az izomláz, görcsök elkerülésében. Nyugtató hatású, reggel és lefekvés előtt is szedem.

**Melatonin**

> A melatonint szintén lefekvés előtt veszem be, mert elméletileg segíti a pihentetőbb alvást. Az életkor előrehaladtával a melatonin termelése csökken, ezért is érdemes pótolni.

**Taurin**

> Segíti az idegrendszer működését, antioxidáns és gyulladáscsökkentő is. Javítja a teljesítményt, csökkenti az oxidatív stresszt, azaz lassítja az öregedést. Por formájában szedem.

Általában alaposan utánanézek az adagolásnak és a lehetséges mellékhatásoknak. Igyekszem a nekem leginkább szükséges és megfelelő étrend kiegészítőket szedni, kétszer meggondolom, hogy változtatok-e. Mindenkit arra bíztatok, hogy olvasson utána vagy kérdezze meg kezelőorvosát és gyógyszerészét, mielőtt bármilyen bogyó vagy por rendszeres szedésébe kezd.

Kérdésed van? Kérdezz a [Facebook csoportban](https://www.facebook.com/groups/1098348161611343 "Facebook csoport").
