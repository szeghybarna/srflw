---
type: single
audio: []
date: '2024-02-18'
description: 'Új kihívások, új eredmények: átállás a MAF 180-ról Zóna 2-re'
images: ['/images/feature-goodbye-maf-180-hello-zone-2.webp', '/images/cover-goodbye-maf-180-hello-zone-2.webp']
series: []
tags: ['kihívás', 'MAF 180', 'Zóna 2']
title: Viszlát MAF 180, helló Zóna 2!
videos: []
featured_image: '/images/feature-goodbye-maf-180-hello-zone-2.webp'
cover_image: '/images/cover-goodbye-maf-180-hello-zone-2.webp'
translationKey: goodbye-maf-180-hello-zone-2
slug: viszlat-maf-180-hello-zona-2
language: hu
mainsection: blog
---
Három hónapot töltöttem körülbelül a MAF 180 edzéstervet követve, ami érzésre teljes siker! Sajnos csak kevés felmérést végeztem, de így is látszik, hogy az átlagpulzusom szépen csökkent a rendszeres alacsony pulzuson történő mozgások hatására.

Most viszont szintet lépek, és váltok Zóna 2-es edzésekre. A heti mozgáscélomat igyekszem az alábbiak szerint összerakni:

- minden nap reggeli 5 perces torna vagy bemelegítés (ez a reggeli torna valami csoda, januártól csinálom)
- heti 3 jóga vagy mobility óra
- 4 óra Zóna 2 edzés (elosztva a héten), szobabicikli, futópad vagy terepfutás formájában
- heti 1 vagy 2, alkalmanként 20-30 perces HIIT edzés, ahol megpróbálom kihajtani magam max pulzuson
- minden edzés után legalább 10 perces nyújtás

A Zóna 2-es edzéshez a pulzustartományt a Garmin kütyük által meghatározott LTHR (laktátküszöb vagy tejsavküszöb) alapján számolom, ami azt a fizikai terhelési szintet jelöli, amelynél a testben a laktát, azaz a tejsav termelődése hirtelen megnövekszik. Nálam a Zóna 2 most éppen 130-145 közötti tartományt jelent. Ezt ahogyan változik az edzettségi szintem, úgy tudom változtatni.

Egy erőteljes edzés közben meghatározott maximum szívritmuson (MHR) kívül kell még a Garmin mellkasi jeladója is az LTHR kalkulációhoz.

Ezek nekem megvannak, így az LTHR alapú Zóna 2 kalkuláció eredménye a 130-145 pulzustartomány, ami az LTHR 80-89%-t jelenti.

Kíváncsi vagyok, hogy ezzel a pulzustartománnyal hogyan tudok fejlődni. Konkrét célom nincsen most. Megszerettem a rendszeres mozgást, és kísérletezek vele, hátha előnyömre válik.

Az étkezésemen alapvetően nem változtattam, mégis az utóbbi időben hullámzik a súlyom. Lefelé halad, csak lassabban, mint reméltem. Nem gond, nem sietek. Az a rengeteg túlsúly sem 1-2 nap alatt jött fel; ráérek, az a lényeg, hogy lefelé megy. Cél még mindig a 60 kg körüli testsúly, amihez már csak 5 kg-t kell leadnom. Majdnem ott vagyunk már.
