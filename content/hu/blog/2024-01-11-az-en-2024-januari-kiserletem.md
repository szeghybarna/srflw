---
type: single
audio: []
date: '2024-01-11'
description: 'MAF 180, fogyás és felkészülés a tavaszi hosszú távokra'
images: ['/images/feature-my-january-2024-experiment.webp', '/images/cover-my-january-2024-experiment.webp']
series: []
tags: ['kísérlet', 'MAF 180']
title: Az én 2024. januári kísérletem
videos: []
featured_image: '/images/feature-my-january-2024-experiment.webp'
cover_image: '/images/cover-my-january-2024-experiment.webp'
translationKey: my-january-2024-january-experiment
slug: az-en-2024-januari-kiserletem
language: hu
mainsection: blog
---
Természetesen a január sem múlhat el kísérlet nélkül, így ebben a hónapban a legfontosabb célkitűzésem, hogy tovább haladjak 20-21 körüli BMI felé.

A napi kalória limitet is ehhez igazítottam, most 1600-1700 közötti a bevitelem a napi rendszeres mozgások mellett.

Ha már mozgás, akkor ezeket csinálom most:

- rövid bemelegítés
- napi 1 óra [MAF 180]({{< ref "2023-12-30-zsiregeto-pulzustartomany-szamitas" >}} "MAF 180") edzés:
    - 40 perc szobabiciklin
    - 20 perc futópadon
- napi 4000 lépés (a 20 perc futás miatt ez csak elméleti szükséglet)
- minden nap gerinctorna és nyújtás

Látom, ahogy felugrik a szemöldököd, hogy ez rengeteg idő. Igen, az. Annyira felvillanyoz, hogy képes vagyok már mindezekre, hogy reggelente alig várom, hogy mozogjak. Ez pár éve még elképzelhetetlen volt. Függő lettem: jó, és sajnos rossz értelemben is.

Hogyan kezdheted el a rendszeres mozgást? Kezdd kicsiben. 20 perc kardió, 10 perc gerinctorna, ami egyben a kardió utáni nyújtást is megoldja. Fontos, hogy a kardió az alacsony intenzitású mozgás, ha ennél aktívabbra váltanál, vagy hosszabb ideig csinálod, a bemelegítést se hagyd el – bemelegítés egyáltalán nem hülyeség, még ha kívülről cikinek is tűnik.

A gerinctorna fontosságát nagyon szeretném kiemelni. Szinte egész életemben kövér voltam, így a mozgásfunkcióim eleve korlátoltak voltak. Nem csak arról beszélek, hogy amikor kirándultunk a gyerekekkel, mindig én voltam az utolsó és mindig rám kellett várni, hanem arról, hogy meddig bírok lehajolni, tudom-e a lábam elég magasra emelni, kiegyenesedni és még folytathatnám.

Pár perc gerinctornát legalább minden második napra célszerű betenni, ez az a mozgásforma, amit már jóval az életmódváltásom előtt próbáltam beilleszteni a napjaimba, de mindig csak akkor, ha éppen fájt valamim. Ismerős? Rájöttem, ha rendszeresen csinálom, akkor nem is jön elő a fájdalom.

Étkezéseim így alakulnak most:

- Zöldségek: paradicsom, hagyma, fokhagyma, zöld levelű zöldségek, brokkoli, karfiol, sárgarépa stb.
- Gyümölcsök: aszalt és friss gyümölcsök, mint füge, datolya, alma, narancs stb.
- Magok: mandula, dió, törökmogyoró
- Állati eredetű ételek: mindeféle hús, hal és tojás
- Zsírok: olíva olaj, kókuszzsír és -tej, sertés- és kacsazsír
- Italok: kávé, tea, zéró italok


A kalkulátorokat ide is beteszem. Kérdésed van? Kérdezz a [Facebook csoportban](https://www.facebook.com/groups/1098348161611343 "Facebook csoport").

{{< bmi_calculator jan2024>}}

{{< fat_burning_zone_calculator jan2024 >}}

{{< maf_180_calculator jan2024 >}}

