---
type: single
audio: []
date: '2025-04-02'
description: Az igazi dilemma
images: ['/images/feature-fat-or-carbs-thats-the-question.webp', '/images/cover-fat-or-carbs-thats-the-question.webp']
series: []
tags: ['alacsony-szénhidrát', 'szénhidrát', 'zsír', 'fogyás', 'séta']
title: Zsír vagy szénhidrát? Ez itt a kérdés!
videos: []
featured_image: '/images/feature-fat-or-carbs-thats-the-question.webp'
cover_image: '/images/cover-fat-or-carbs-thats-the-question.webp'
translationKey: fat-or-carbs-thats-the-question
slug: zsir-vagy-szenhidrat-ez-itt-a-kerdes
language: hu
mainsection: blog
---

Ha túlsúllyal küzdesz és szeretnél változtatni az életmódodon, biztosan elgondolkodtál már azon, hogy melyik edzésforma lenne számodra a leghatékonyabb. Sokan a gyors és intenzív mozgásra esküsznek, mások pedig az **alacsony intenzitású, hosszan tartó edzéseket** részesítik előnyben. De vajon miért lehet előnyös, ha a tested zsírból fedezi a kardió edzéshez szükséges energiát, különösen akkor, ha túlsúlyos vagy? Ebben a cikkben erre adom meg a választ!

Amikor kardió edzést végzel, a tested két fő energiaforrást használ: szénhidrátokat és zsírokat. A különbség az, hogy mikor melyiket részesíti előnyben.

**Szénhidrátot** használ fel **intenzív edzés** közben, például gyors futásnál vagy HIIT edzéseknél. Ez gyors energiaforrást jelent, de csak rövid távon hatékony. Gyorsan kimerülnek a glikogénraktárak, így hamar elfáradsz.

**Zsírt** használ fel a szervezetünk, **hosszabb, mérsékeltebb intenzitású edzések** során (például gyaloglásnál). Ez lassabb, de tartós energiaellátást biztosít. Jobban megfelel az állóképesség fejlesztésére és a fogyásra, mert nem meríti ki gyorsan az energiaraktárakat.

Ha már jelentős súlytól szabadultál meg, a tested valószínűleg jobban alkalmazkodott a zsírból történő energiafelhasználáshoz. Ezért van az, hogy azok, akik nagyobb fogyáson vannak túl, általában jobban bírják a hosszabb, alacsony intenzitású edzéseket.

A zsírégető zóna, vagy a Zóna 2 és 3 határa az a pulzustartomány, ahol a tested a legnagyobb arányban használja fel a zsírokat energiaként.

{{< fat_burning_zone_calculator actual >}}

Ez a pulzustartomány **könnyen elérhető és fenntartható**. Nem terheli meg az ízületeidet és az egész szervezetedet, ideális hosszabb, alacsony intenzitású edzésekhez, mint például a gyaloglás.

Gondoltad volna, hogy a **gyaloglás az egyik legjobb módja** annak, hogy zsírt égess? Alacsony intenzitású, mégis hatékonyan égeti a zsírt. A gyaloglás nem igényel speciális felszerelést, bárhol és bármikor végezhető.

A zsírból történő energiafelhasználás előnyei nemcsak a hatékony fogyásban rejlenek, hanem abban is, hogy hosszú távon könnyebben fenntartható életmódot biztosítanak. A zsírégető pulzustartományban végzett gyaloglás különösen előnyös lehet a túlsúlyosok számára, mivel könnyen kivitelezhető, kevésbé terheli az ízületeket, és hatékonyan égeti a zsírt.

Ne feledd, a hatékony zsírégetéshez legalább **30-40 percet el kell töltened a zónában!**

Az étkezésed változtatásával is hozzájárulhatsz a hatékonyabb zsírégetéshez. Ahhoz, hogy a tested hatékonyan zsírból nyerje az energiát a kardió edzések vagy a gyaloglás során, érdemes olyan étrendet kialakítanod, amely támogatja ezt a folyamatot. Az **alacsony szénhidráttartalmú, egészséges zsírokban gazdag étrend**, mint például a mediterrán vagy ketogén diéta, elősegítheti a zsírégetést.

Próbálj olyan ételeket választani, mint az avokádó, olajos magvak, halak, csirke, tojás, tejtermékek és olívaolaj. Kerüld a finomított szénhidrátokat és a cukros ételeket, mivel ezek gyorsan megemelik a vércukorszintet, és visszavezethetik a testedet a szénhidrát alapú energianyeréshez.

Ha egyszerűen szeretnéd kiszámolni a napi fehérje- és zsírbeviteledet, akkor kövesd ezt a szabályt:

- Naponta fogyassz annyi gramm fehérjét, amennyi a cél testsúlyod két és félszerese.
- A zsírbevitel legyen a cél testsúlyoddal megegyező grammban.

Túlzónak tűnhet, de **át kell állítanod a tested a testzsírod elégetésére**, ami a fogyáshoz nagyon fontos.

Például, ha a cél testsúlyod 60 kg, akkor naponta legalább 150 g fehérjét és 60 g zsírt fogyassz el. Ez összesen 1 140 kalóriának felel meg. A fennmaradó kalóriamennyiséget pedig töltsd fel szénhidrátokkal.

Fontos, hogy a fehérjebevitellel **támogasd az izomzat megtartását**. Egy-egy zsírégető edzés előtt érdemes könnyen emészthető, fehérjében gazdag ételt fogyasztani, például egy natúr joghurtot vagy egy kis adag diófélét. Az edzés után pedig kombináld a fehérjét és az egészséges zsírokat, hogy elősegítsd a regenerációt és a zsírégetést.

{{< updated_bmi_calculator actual >}}

Vitatkoznál? Hozzászólnál? Csatlakozz kis közösségünkhöz:

- [SRFLW Facebook csoport](https://www.facebook.com/groups/1098348161611343 "SRFLW Facebook csoport")
- [SRFLW Facebook oldal](https://www.facebook.com/simple.rules.for.losing.weight "SRFLW Facebook oldal")

