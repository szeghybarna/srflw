---
type: single
audio: []
date: '2024-02-21'
description: 'Lassan vége a februárnak...'
images: ['/images/feature-if-you-still-dont-know-where-to-start.webp', '/images/cover-if-you-still-dont-know-where-to-start.webp']
series: []
tags: ['fogyás', 'egészséges életmód', 'kalória számítás']
title: Ha még mindig nem tudod, hol kezdd el
videos: []
featured_image: '/images/feature-if-you-still-dont-know-where-to-start.webp'
cover_image: '/images/cover-if-you-still-dont-know-where-to-start.webp'
translationKey: if-you-still-dont-know-where-to-start
language: hu
mainsection: blog
---
Lassan vége a februárnak, és még mindig nem kezdtél bele semmibe? Ismerős. Évekig halogattam minden életmódváltást. Vagyis volt amit kipróbáltam, de nem volt türelmem kivárni az eredményeket, és volt, ami bevált, de aztán mégsem építettem bele az életembe.

Mitől lehet ez most másként?

Nagyon kicsi változtatással kezdj. Például használd ezeket a fokozatokat és találj magadnak indokot, hogy miért csinálod. Építsd be a napi rutinodba, találj nekik helyet és időt:

1. "Van minden nap 5 percem arra, hogy beírjam egy appba az elfogyasztott kalóriáimat és a testsúlyom. Meg akarom tudni, hogy mi lehet az oka a súlyom folyamatos növekedésének." 

2. "Van reggel 8 percem, hogy egy rövidet tornázzak. Jó úgy nekivágni a napnak, hogy a testem már felkészült a napra. Legalább átmozgatom az éjjel elfeküdt tagjaimat."

3. "Van időm egy 10 perces gerinctornára ha hazaértem a munkából. Ez igazán jót fog tenni a gerincemnek. Ha rendszeresen csinálom, el fog múlni a derékfájásom és megint szabadon mozoghatok."

4. "Van időm hetente átnézni a kalória egyenlegem. Tudom, hogy mekkora kalóriadeficitet kell elérnem, hogy fogyni tudjak. Ez segít fókuszban tartani az életmódváltásomat."

5. "Be tudok iktatni egy héten többször is fél-fél órás kardiózásokat. Végre nekiállok tenni valamit a fogyásért és az egészségemért. Megéri ez a befektetés, kevesebb problémával tovább élek majd."

Ha van képességed és tudásod, megtaláltad már a motivációd, akkor már csak egy kezdőlöketre van szükséged, hogy megtedd az első lépés után a másodikat is.

Tudom, elcsépelt szavak ezek, de bízni kell magunkban, hogy meg tudjuk csinálni. Keress társakat, akikkel tudsz erről beszélni, akiket meg tudsz kérdezni, hogy mit tegyél a változásért. Ezért is hoztam létre a [Facebook csoportot](https://www.facebook.com/groups/1098348161611343 "Facebook csoport"). Akár anonim módon is kérdezhetsz, ha cikinek tartod a kérdést.


