---
type: single
audio: []
date: '2024-01-29'
description: 'Röviden: igen'
images: ['/images/feature-can-you-lose-weight-with-chocolate.webp', '/images/cover-can-you-lose-weight-with-chocolate.webp']
series: []
tags: ['csoki', 'fogyás']
title: Lehet-e csokival fogyni?
videos: []
featured_image: '/images/feature-can-you-lose-weight-with-chocolate.webp'
cover_image: '/images/cover-can-you-lose-weight-with-chocolate.webp'
translationKey: can-you-lose-weight-with-chocolate
slug: lehet-e-csokival-fogyni
language: hu
mainsection: blog
---
A csokoládé és a fogyókúra sokaknak összeegyezhetetlen fogalmak, pedig nem kell annak lennie. A fogyás a kalória deficitből adódik, ami azt jelenti, hogy életmódszerűen kevesebb kalóriát eszel meg, mint amennyit elhasználsz. És nem egy napra ugrasz bele a kalóriadeficitbe, hanem folyamatosan hetekig-hónapokig-évekig-életed végéig fenntartod.

Nyolc napon át ettem meg minden nap legalább egy táblányi étcsokit (75 g és 150 g között), és fenntartottam a kalóriadeficitet. Igazából ennyi csoki volt otthon, és pont meg is untam már a csokievést, úgyhogy ezt nem két hétig próbáltam, mert számomra elképzelhetetlen, hogy életem végéig csokit egyek minden nap. De be akartam bizonyítani, hogy akár még csokival is lehet fogyni, ha kevesebb kalóriát eszel, mint amennyire szükséged van.

*Mire kell figyelni a csoki választásnál?*

Nekem például arra, hogy ne legyen benne semmilyen tejszármazék. Se laktóz, se tejfehérje. Emiatt egyébként maradtak a nagyon magas kakaó tartalmú étcsoki változatok, és a tejcsoki teljesen ki is esett. Ha neked ez nem probléma, akkor válassz tejcsokit is. A másik szempont, az az ízek változatossága. Én azt javaslom, hogy ne ugyanabból a csokiból vegyél nagyon sokat, hanem próbáld az ízeket minden nap cserélgetni. Vannak olyan csokik, amik édesítőszert tartalmaznak, amik hashajtó hatásúak lehetnek.

*Mi okozhat csalódást?*

UNALMAS. Legalábbis szerintem. Ráadásul eleinte azért kevesebb a súlyod, mert "töményebb" ételeket eszel, azaz a beleidben nem 535 g csirke foglal helyet, hanem csak 100 g 85%-os étcsoki – mindkettő egyébként 588 kcal. Azaz jól beesik a súlyod, pedig valójában csak a beleidben lesz kevesebb tartalom. Aztán lehet, hogy a sok csoki szorulást fog okozni. Egyébként ha ilyen drasztikus változást tervezel, érdemes probiotikummal rákészülni a változásra, de ez nem kötelező.

Probléma lehet még, hogy a kis térfogat nagy kalória mennyiség miatt üresnek fogod érezni a hasad, amit a szervezeted éhségként fog értelmezni. Sajnos ez egy csapda, amibe könnyű beleesni.

*Mennyit fogytam?*

Január 19-én vágtam bele a kísérletbe, és 26-án hagytam abba. Így alakult a súlyom és a csoki fogyasztásom:

| Date                 | Weight (kg) | Calorie from chocolate (kcal) | Chocolate weight (g) | Chocolate                                 |
| -------------------- | ----------- | ----------------------------- | -------------------- | ----------------------------------------- |
| 2024/01/19 Friday    | 68.40       | 896                           | 160                  | 70% dark chocolate                        |
| 2024/01/20 Saturday  | 67.50       | 512                           | 100                  | 50% dark chocolate                        |
| 2024/01/21 Sunday    | 67.10       | 348                           | 75                   | dark chocolate with orange and sweetener  |
| 2024/01/22 Monday    | 67.10       | 443                           | 80                   | 65% dark chocolate with salt              |
| 2024/01/23 Tuesday   | 66.60       | 588                           | 100                  | 85% dark chocolate                        |
| 2024/01/24 Wednesday | 66.70       | 526                           | 100                  | dark chocolate with cherry                |
| 2024/01/25 Thursday  | 66.40       | 340                           | 75                   | dark chocolate with strawberries 0% sugar |
| 2024/01/26 Friday    | 66.40       | 348                           | 75                   | dark chocolate with orange and sweetener  |
| 2024/01/27 Saturday  | 65.90       |                               |                      |                                           |
| 2024/01/28 Sunday    | 66.20       |                               |                      |                                           |
| 2024/01/29 Monday    | 65.80       |                               |                      |                                           |
{.calorietable}

A teljes táblázatot itt nézheted meg: [https://docs.google.com/spreadsheets/d/1_Mf3InIGH8bbJEBbQas9IPDoF0LWkMguxKR93ifdyjE/edit?usp=sharing](https://docs.google.com/spreadsheets/d/1_Mf3InIGH8bbJEBbQas9IPDoF0LWkMguxKR93ifdyjE/edit?usp=sharing) .

Úgy tűnik, mintha 2,5 kg lement volna. Várni kellene még szerintem a helyes következtetések levonásához, de a cikkel már nem akartalak várakoztatni Benneteket. Az egész hónapom egy hullámvasút volt, felfelé és lefelé is megindult a súlyom, ahogy az ételekkel kísérleteztem, vagy éppen eltértem a terveimtől. Ráadásul ha a karácsony előtti állapothoz viszonyítok, akkor nettó 1 kg a mínusz egy hónap alatt, és emiatt lehet, hogy csak a visszarendeződés része ez a 2,5 kg fogyás. Egy kísérletnek jó volt. Majd utólag frissítem a cikket, ha elindulna felfelé a súlyom.

*Hogyan próbáld ki Te is?*

Először is, egyáltalán nem biztatlak, sőt, szeretnélek lebeszélni. A fogyás a kalóriadeficittől indul be, mindegy mit eszel, csak kevesebbet egyél, mint amennyi a szervezetednek szükséges. Itt egy [kalória kalkulátor]({{< ref "2023-12-29-kaloria-szamitas" >}} "kalória kalkulátor"), számold ki mennyi kalóriára van szükséged, és képezz deficitet, amit be tudsz tartani. Ha kívánod a csokit, kalkuláld bele a napi limitedbe, és máris tudsz fogyni a csokival is.

*De ha mégis ki akarod próbálni:*

* Tervezd meg előre a [kalória deficited]({{< ref "2023-12-29-kaloria-szamitas" >}} "kalória deficit").
* Vegyél változatos csokikat.
* Készítsd fel a szervezeted probiotikummal.
* Mérj és jegyzetelj mindent.
* Elemezd ki a tapasztalatokat.

Kérdésed van? Hozzászólnál? Irány a [Facebook csoport](https://www.facebook.com/groups/1098348161611343 "Facebook csoport")! A [Facebook oldalon](https://www.facebook.com/simple.rules.for.losing.weight "Facebook oldal") pedig betekinthetsz, hogy miket eszem.



